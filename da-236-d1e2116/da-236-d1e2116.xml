<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 4</title>
        <author ref="#PetrusHispanus">Petrus Hispanus</author>
        <editor>Celia LÃ³pez</editor>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 4</title>
          <date when="2018-11-09">November 09, 2018</date>
        </edition>
      </editionStmt>
      <publicationStmt>
        <authority>
          <ref target="http://ifilosofia.up.pt/meirinhos/petrushispanus/projeto_fct_2016_2019"
            >Projeto FCT 2016-2019: Petrus Hispanus Project</ref>
        </authority>
        <availability status="free">
          <p>Published under a <ref target="http://creativecommons.org/licenses/by-nc-sa/4.0/"
              >Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2018-11-09" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="da-236-d1e2116">
        <head>Quaestio 4</head>
        <head type="question-title">Utrum se ipso moueri conueniat cuilibet animato</head>
        <p xml:id="da-236-d1e2116-d1e2121">[lec8 q4] Circa quartam questionem sic proceditur, et
          queritur utrum se ipso moueri conueniat cuilibet animato. Et quia hoc magis latet in
          plantis et in quibus animalibus carentibus motu progressiuo &lt;propter hoc queritur utrum
          se ipso moueri debeatur plantis et animalibus carentibus motu progressiuo.&gt; Et
          ostenditur quod sic per duas rationes, prima talis est: sicut habetur in libro <hi>De motu
            cordis</hi>, uiuere est se ipso moueri, ergo quecumque uiuunt se ipsis mouentur, set
          plante uiuunt et similiter animalia carentia motu progressiuo, ergo eis debetur se ipsis
          moueri. </p>
        <p xml:id="da-236-d1e2116-d1e2127">Secunda ratio talis est: omnia corpora que sunt
          sufficientia ad sui confusionem et multitudinem per suas proprias operationes habent
          motorem sufficientem intra se qui est sufficiens principium motus et operationis in ipsis,
          set plante et animalia carentia motu progressiuo sunt huiusmodi, ergo habent intra se
          motorem per se et sufficientem, set omnia talia que mouentur a motore intrinseco per se et
          sufficiente se ipsis possunt moueri, &lt;ergo plante et illa animalia se ipsis possunt
          moueri.&gt; Minor patet, quia plante sunt sufficientes ad uitam et ad generationem et ad
          partium multiplicationem et renouationem. Et similiter animalia carentia motu progressiuo
          ad quedam istorum sunt sufficientia, ergo hoc habent a motore intrinseco per se et
          sufficiente ad huius operationes exercendas. </p>
        <p xml:id="da-236-d1e2116-d1e2130">Ad oppositum sunt duas rationes, prima talis est: sicut
          habetur in secundo <hi>De anima</hi>, anima in planta mouet sicut natura, set natura mouet
          insufficienter, ergo anima in planta mouet insufficienter, set non mouetur sufficienter ab
          aliquo planta nisi ab anima cum ab illa non moueatur sufficienter patet quod non mouet
          planta sufficienter, et ita se ipsa non mouet uel mouetur, quia quod mouet sufficienter se
          ipso non mouetur. </p>
        <p xml:id="da-236-d1e2116-d1e2136">Secunda ratio hec est: motus sufficiens debetur
          substantie mobilitati per distantiam a materia. Anima autem uegetabilis omnino dependet a
          materia, quia omnino est naturalis, ergo non mouet sufficienter. Set ab alio non mouetur
          planta nisi ab anima uegetabili, ergo planta non mouet sufficienter, ergo plante non
          conuenit se ipsa moueri. </p>
        <p xml:id="da-236-d1e2116-d1e2140">&lt;Tercia ratio talis est: substantia mouens
          sufficienter est independens a materia. Talis autem est substantia spiritualis, set
          substantie spirituali debetur cognitio, ergo si in plantis esset substantia spiritualis ad
          mouendum sufficiens, in plantis esset principium cognitionis. Hoc autem falsum est, quia
          plante non cognoscunt, ergo in ipsis non est principium sufficiens ad mouendum nec
          substantia spiritualis, ergo se ipsis non mouentur.&gt;</p>
        <p xml:id="da-236-d1e2116-d1e2143">Solutio. Ad hoc dicendum est quod in omnibus uiuentibus
          est motus, unde commune est omnibus uiuentibus se ipsis moueri, et per hoc differunt ab
          inanimatis. Communicant autem in hoc omnia animata, scilicet quod se ipsis mouentur tamen
          secundum magis et minus communicant. Quanto enim motor ipsorum magis distat a mobili uel a
          materia, tanto sufficentius mouet et manifestiores facit operationes, et propter hoc magis
          est motus per se in hominibus quam in brutis, quia motor in homine anima rationalis magis
          distant a materia. Iterum magis | est sufficiens motus et etiam per se in animalibus quam
          in plantis, quia anima sensibilis, que est motor in animalibus, magis distat a materia
          quam uegetabilis anima que est motor in plantis, et propter hoc sufficientius mouet anima
          sensibilis quam uegetabilis et manifestiores facit operationes. Propter hoc dicit
          Aristoteles in principio libri <hi>Vegetabilium</hi> quod uita in animalibus manifesta
          est, in plantis uero occulta. Et sic omnibus uiuentibus conuenit se ipsis moueri tamen
          secundum magis et minus.</p>
        <p xml:id="da-236-d1e2116-d1e2149">Ad primam rationem in contra|rium dicendum est quod, cum
          dicit Aristoteles, quod anima in planta est sicut natura ipse non intelligit quod moueat,
          sicut natura quantum ad motum insufficientem, set sicut natura mouet in sursum et deorsum
          et secundum omnem partem ita in planta anima uegetabilis mouet secundum omnem partem ad
          motum augmenti. </p>
        <p xml:id="da-236-d1e2116-d1e2152">Ad secundam rationem dicendum est quod substantia
          dependens a materia est duplex: quedam est forma tantum distensa secundum distensionem
          materie, alia est que licet dependeat, non tamen omnino distensa est, set hoc aliquid et
          fixa per essentiam quamuis a materia dependeat in quantum est forma, et hoc modo ultimo
          anima uegetabilis dependet a materia et quod primo modo dependet a materia non mouet
          sufficienter. Quod autem secundo modo dependet a materia potest mouere sufficienter cum
          distat a mobili per essentiam et sic hoc aliquid. Et ideo anima uegetabilis mouet et per
          se et sufficienter in plantis. </p>
        <p xml:id="da-236-d1e2116-d1e2155">&lt;Ad terciam rationem dicendum quod substantia
          spiritualis est duplex: quedam est acceptam specierum preter materiam et talis est anima
          sensibilis et rationalis, et tali substanie spirituali que est principum sufficiens motus
          debetur cognitio est alia substantia spiritualis que non est acceptam specierum preter
          materiam set solum operatur et est principium esse et motus, et tali non debetur cognitio
          et non mouet sufficienter, et talis est anima uegetalis in plantis.&gt;</p>
      </div>
    </body>
  </text>
</TEI>
