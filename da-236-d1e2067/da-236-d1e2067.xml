<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#PetrusHispanus">Petrus Hispanus</author>
        <editor>Celia LÃ³pez</editor>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2018-11-09">November 09, 2018</date>
        </edition>
      </editionStmt>
      <publicationStmt>
        <authority>
          <ref target="http://ifilosofia.up.pt/meirinhos/petrushispanus/projeto_fct_2016_2019"
            >Projeto FCT 2016-2019: Petrus Hispanus Project</ref>
        </authority>
        <availability status="free">
          <p>Published under a <ref target="http://creativecommons.org/licenses/by-nc-sa/4.0/"
              >Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2018-11-09" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="da-236-d1e2067">
        <head>Quaestio 3</head>
        <head type="question-title">Utrum causa propter quam quidam motores mouent sufficienter et
          quidam non sit hoc aliquid | uel distantia a materia et a mobili et independentia ut
          dicatur motor sufficienter mouere, quia sit hoc aliquid uel quia sit distans a materia uel
          a mobili</head>
        <p xml:id="da-236-d1e2067-d1e2072">[lec8 q3] Circa terciam questionem sic proceditur, et
          utrum causa propter quam quidam motores mouent sufficienter et quidam non sit hoc aliquid
          | uel distantia a materia et a mobili et independentia ut dicatur motor sufficienter
          mouere, quia sit hoc aliquid uel quia sit distans a materia uel a mobili. Et ostenditur
          quod causa propter quam mouet sufficienter sit propter hoc, quod est hoc aliquod per duas
          rationes, prima talis est: sicut habetur in octauo <hi>Physicorum</hi>, nichil mouet in
          natura nisi quod est hoc aliquid, et ens actu et completum, ergo causa propter quam
          aliquid mouet sufficienter est causa completionis. Set causa completionis alicui accidit,
          quia est hoc aliquid, ergo causa propter quam aliquid mouet sufficienter est quia est hoc
          aliquid. </p>
        <p xml:id="da-236-d1e2067-d1e2078">Secunda ratio hec est, causa propter quam inanimato non
          mouent se ipsa set alia a se ipsis est quia forma corporis inanimata non habet operationem
          preter materiam suam, ut possit habere uirtutem per quam influat supra materiam suam, et
          hoc est quia non est hoc aliquid respectu illius. Mouet autem illa forma a sua materia
          alterum et diuersum corpus, quia est hoc aliquid respectu illius et non respectu sue
          materie. Et ideo mouet illud sufficienter, ergo causa propter quam aliquid mouet aliud
          sufficienter est quia hoc aliquid, ergo hoc aliquid est causa quare motores mouent
          sufficienter. </p>
        <p xml:id="da-236-d1e2067-d1e2081">Ad oppositum sunt rationes: ostenditur enim quod causa
          propter quam aliquis motor moueat sufficienter materiam in qua est non est quia sit hoc
          aliquid, set quia est distans et independens per essentiam a materia et a mobili per duas
          rationes, prima talis est: sicut habetur ab Aristotele in libro <hi>Physicorum</hi>
          oportet mouens et mobile distare substantia, unde dicit in octauo <hi>Physicorum</hi> quod
          proprium est animatorum moueri se ipsis, et hoc est quia habent intra se principium motus
          per se ens per essentiam et independens et distans a materia uel a mobili, quod idem est.
          Ergo quare motor mouet sufficienter est quia est distans a mobili per essentiam et
          independens. Distantia ergo a materia est causa propter quid aliquis motor mouet
          sufficienter. </p>
        <p xml:id="da-236-d1e2067-d1e2090">Secunda ratio talis est: omnis motor et solum talis mouet
          sufficienter qui mouens non mouetur ad motum mobilis, et quanto minus mouetur ad motum
          mobilis tanto sufficientius mouet, unde anima intellectiua mouet sufficientius quam anima
          sensibilis, quia minus mouetur mouendo corpus quam sensibilis. Similiter intellectiua
          sufficientius mouet quam anima sensibilis, quia minus mouetur cum mouet quam ipsa anima,
          set solus motor qui alligatur mobili mouetur ad motum mobilis propter sui dependentiam a
          mobili. Omnino enim talis motor dependet a mobili, ergo causa quare aliquis motor non
          mouet sufficienter est quia est alligatur mobili. Ergo per oppositum quare causa aliquis
          motor mouet est quia non est alligatus mobili set independens ab eo, unde hoc patet, quia
          quanto | materia uel motor alligatus mobili tanto sufficientius mouet, ergo causa propter
          quam aliquis motor mouet sufficienter est hec, scilicet quia distat et non dependet per
          essentiam a mobili, ergo distantia uel independentia a mobili est causa quare aliquis
          motor mouet sufficienter. </p>
        <p xml:id="da-236-d1e2067-d1e2094">&lt;Tercia ratio hec est: mobile est in potentia et
          incompletum existens. Motor autem est actu et completum. Mobile enim in potentia est ad
          illud ad quod mouetur et non habet actu illud, unde motus est actus alicuius existentis in
          potentia, scilicet mobilis. Iterum motor habet actu quod habet mobile in potentia. Et
          propter hoc motor actu est completum. Mobile autem est existens in potentia, ergo quanto
          magis accedit motor ad naturam mobilis tanto incompletius est et quanto magis distat a
          natura mobilis tanto completus. Vnde anima intellectiua que est motor completior est quam
          motus qui est anima sensibilis, quia minus accedit anima rationalis ad naturam corporis
          mobilis quam sensibilis, et sensibilis quam uegetabilis. Set completio in agente est causa
          sufficientis actionis. Completio autem in motore est causa sufficientis motus. Set
          completio in motore est distantia motoris a mobili per essentiam et ab incompleta, ergo
          distantia motus a mobili est causa quare motor mouet sufficienter.</p>
        <p xml:id="da-236-d1e2067-d1e2097">Quarta ratio hec est: sicut habetur in libro <hi>Fontis
            uite</hi>, quanto aliqua substantia est magis spiritualis tanto plurium operationum est
          principium et tanto sufficientius mouet et tanto sua a acto subtilior est et penetrabilior
          et extrinseca ipsius magis, ergo quanto aliqua substantia uel motor sufficientius mouet,
          tanto magis habet naturam spiritus e conuerso, quanto enim magis habet naturam spiritus
          tanto sufficientius mouet et propter hoc sufficientius mouet primum quam intellectiua et
          intellectiua quam anima. Set substantia dicitur spiritualis propter eius distantiam a
          mobili corporali, ergo causa propter quam aliqua substantia sufficientius mouet est
          propter distantiam et independentiam a mobili corporali. Distantia ergo a mobili est causa
          quare motor mout sufficienter.&gt;</p>
        <p xml:id="da-236-d1e2067-d1e2103">Solutio. Ad hoc dicendum est quod causa propter quam
          aliqua causa est sufficiens ad mouendum est distantia et independentia a mobili materiali
          corporali et secundum quod hec independentia magis et minus participatur tanto secundum
          magis et minus sunt substantie sufficientes ad mouendum. Tamen dico quod ista duo
          concurrunt ad hoc quod aliqua substantia uel forma moueat suffcienter, set esse hoc
          aliquid et independens a materia quia substantie que sunt hoc aliquid distant per
          essentiam a materia et per se fixe sunt. Differenter tamen concurrunt ista duo ad hoc quod
          sit motor sufficiens, quia illud quod est hoc aliquid | est<hi> </hi>causa remota et
          mediata ad hoc quod alia substantia sit motor sufficiens. Distantia autem a materia et
          independentia est causa inmediata huius et proxima, unde substantia que est hoc aliquid
          mediante distantia a materia est causa sufficientie motus. Hec tamen duo uniuntur et sunt
          causa huiumodi, quia substantia que est hoc aliquid distans et independens a materia per
          essentiam, set si poneretur aliqua substantia que esset hoc aliquid et que esset alligata
          materie per essentiam, dico quod illa substantia sufficienter non moueret in materia
          illam, unde licet nauta sit hoc aliquid si alligaretur naui et distenderetur secundum
          distensionem partium nauis, dico quod non posset sufficienter mouere nauem et propter hoc
          dico quod causa proxima et inmediata quare aliquis motor mouet sufficienter est distantia
          a materia, causa uero remota huius est hoc aliquid. Concedente ergo sunt rationes que
          ostendunt quod hoc aliquid non sit causa huius inmediata, set distantia a materia, quia
          hoc ostendunt ille rationes.</p>
        <p xml:id="da-236-d1e2067-d1e2109">Ad primam rationem in contrarium dicendum est quod hoc
          aliquid dicitur multis modis: uno modo dicitur hoc aliquid substantia composita ex materia
          et forma. Alio modo dicitur hoc aliquid indiuiduum siue sit simplex siue composita, et hoc
          modo dicitur hoc aliquid sufficienter mouere et esse causa sufficiente motus ex parte
          motoris. Tercio modo dicitur hoc aliquid substantia fixa et completa que distantiam et
          independentiam ab eo quod mouet, et talis substantia hoc aliquid mouet sufficienter
          propter independentiam quam habet a materia et a mobili, et sic non quodlibet hoc aliquid
          est causa sufficientis motus, set hoc aliquid completum et independens a materia quod
          quantum ad hoc quodlibet est hoc aliquid est causa sufficientis motus remota, quantum uero
          ad hoc quod est independens a materia est causa sufficiens motus. </p>
        <p xml:id="da-236-d1e2067-d1e2112">Ad secundam rationem dicendum est quod causa propter quam
          inanimata non mouent se ipsa est duplex: una est proxima et alia remota. Remota causa
          huius est forme eorum que non sunt hoc aliquid complete. Proxima causa huius est alligatio
          formarum suarum materie. Forme enim eorum alligate sunt materie et indistantes ab ea, et
          sic non solum causa illius est, quia non sunt hoc aliquid, et quia forme corporum
          inanimatorum respectu corporis alterius extra habent utramque, scilicet quod sint hoc
          aliquid cum suis materiis respectu illorum, et quod sint distantes a mo|bili, non autem
          habent has conditiones respectu materie in qua sunt. Propter hoc forme corporum
          inanimatorum mouent corpus aliud extra, non tamen mouent aliud in quo sunt. </p>
      </div>
    </body>
  </text>
</TEI>
