<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 6</title>
        <author ref="#PetrusHispanus">Petrus Hispanus</author>
        <editor>Celia LÃ³pez</editor>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 6</title>
          <date when="2018-11-09">November 09, 2018</date>
        </edition>
      </editionStmt>
      <publicationStmt>
        <authority>
          <ref target="http://ifilosofia.up.pt/meirinhos/petrushispanus/projeto_fct_2016_2019">Projeto FCT 2016-2019: Petrus Hispanus Project</ref>
        </authority>
        <availability status="free">
          <p>Published under a 
           <ref target="http://creativecommons.org/licenses/by-nc-nd/3.0/">Creative Commons Attribution-NonCommercial-NoDerivs 3.0 License</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
              url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2018-11-09" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="da-236-ed1e2616" >
        <head>Quaestio 6</head>
        <head type="question-title">Utrum intellectus
    sit idem cum substantia anime ut dicatur quod intellectus sit ipsa anima, sicut posuit
    Democritus et Anaxagoras</head>
        <p xml:id="da-236-ed1e2616-d1e2624">[lec 10 q6] <seg>Circa</seg> sextam questionem sic proceditur, et queritur utrum intellectus
    sit idem cum substantia anime ut dicatur quod intellectus sit ipsa anima, sicut posuit
    Democritus et Anaxagoras, et ostenditur quod sic: perfectio substantialis hominis est
    intellectus et est forma perfectiua hominis. Set omnes potentie actiue que a parte forme
      <seg>radicantur</seg> in aliquo radicantur in forma illius, ergo omnes potentie anime que
    sunt in homine radicantur in forma perfectiua hominis. Hec autem est intellectus, ergo
    potentie omnis <seg>anime</seg> radicantur in <seg>intellectum.</seg> Illud autem in quo
    radicantur potentie anime est substantia anime, quia potentie <seg>anime</seg> radicantur in
    substantia, ergo intellectus est substantia anime. </p>
        <p xml:id="da-236-ed1e2616-d1e2642">Secunda ratio hec est: anima humana est separabilis secundum suam substantiam, ergo illud
    quod in ipsa est separabile est sua substantia, set separabile in ipsa non est nisi
    intellectus, ergo intellectus est substantia anime humane. </p>
        <p xml:id="da-236-ed1e2616-d1e2645">Tercia ratio hec est: omne illud quod operatur et est principium operationis in natura
    irradians <seg>supra</seg> alia est habens naturam substantie, quia solius substantie est
    operari et irradiare supra alia et influere in operatione, set intellectus agens irradiat
    supra potentias anime in operationibus illarum. Ergo habet intellectus naturam substantie et
    non habet naturam substantie nisi substantie anime, ergo intellectus agens habet naturam
    substantie anime, ergo intellectus agens est substantia <seg>anime.</seg>
        </p>
        <p xml:id="da-236-ed1e2616-d1e2655">Ad <seg>oppositum:</seg> omnis substantia in qua differt sua actio a sua substantia est
    habens <seg>aliquid</seg>
          <seg>sine</seg> quo non agit et est medium inter ipsam et suam operationem per quod ordinatur
    ad operationem. Set anima est substantia in qua differt sua actio a sua substantia, ergo est
      <seg>aliquid</seg> medium inter ipsam et suam operationem. Medium autem inter substantiam et
    suam operationem est potentia per quam substantia ad operationem ordinatur, ergo in anima sua
    potentia est medium <seg>inter</seg> substantiam et suam operationem, ergo potentia
      <seg>anime</seg> differt a sua substantia. Set intellectus est potentia anime, ergo differt
    a substantia anime, ergo intellectus non est substantia anime.</p>
        <p xml:id="da-236-ed1e2616-d1e2677">Secunda ratio hec est: si intellectus <seg>esset</seg> substantia anime eadem ratione sensus
    esset substantia anime, et uirtus <seg>uegetalis</seg> similiter, cum sese habeant ad
    substantiam anime sicut intellectus, set iste uirtutes sunt diuerse et coartate ad diuersa
    obiecta et organa, ergo sic unum et idem haberet diuersitatem essentie et coartationem a parte
    sensus et uirtutis uegetabilis et non coartationem a parte intellectus, hoc autem
    inconueniens, et sequitur ex hoc quod substantia anime sit intellectus, ergo hoc est falsum,
    ergo intellectus non est substantia anime et procedit bene ista ratio de anima simpliciter et
    non <seg>comprehendo</seg> ad materiam, quia faciendo nullam differentiam ponebant philosophi
    intellectum esse substantiam anime <seg>simpliciter.</seg>
        </p>
        <p xml:id="da-236-ed1e2616-d1e2691">
          <seg>Solutio:</seg> dicendum<hi> |</hi> est quod antiqui philosophi posuerunt animam et
    intellectum esse eadem simpliciter ignorantes differentias anime non ponentes nisi
    differentiam que est intellectiua. Et propter hoc <seg>manifestat</seg> | eius operationes, et
    ideo posuerunt in solo homine animam et intellectum posuerunt esse idem cum substantia anime
    et esse substantiam anima intellectum. Hoc autem est <seg>falsum.</seg> Dicendum
      <seg>tantum</seg> est quod intellectus potest nominare substantiam uel potentiam si nominet
    intellectus substantiam, sic est idem cum substantia anime, quia hoc modo intellectus est
    substantia intelligens. <seg>Hoc</seg> autem est anima. Si autem nominet potentiam sic non
    nominat <seg>substantiam</seg> anime. <seg>Set</seg> potentiam ab anima intellectiua
      <seg>fluentem</seg>
          <seg>et</seg> non est substantia ipsius anime, et quia <seg>tantum</seg>
          <seg>hee</seg> ostendunt rationes, scilicet quod intellectus sit simpliciter substantia anime,
    ideo ad illos <seg>respondendum</seg> est. </p>
        <p xml:id="da-236-ed1e2616-d1e2734">Ad primam ergo rationem in contrarium dicendum est quod perfectio hominis est anima
    intellectiua, set anima intellectiua prout nominat substantiam habet tres potentias, scilicet
      <seg>uegetalem,</seg> sensitiuam et intellectiuam. Dicit <seg>Dyonisus</seg> et
      <seg>Auicenna</seg> quod anima non <seg>est</seg> nomen substantie set officii, et ita anima
    intellectiua non <seg>debet</seg> dici intellectus nisi ab operatione et posteriori, unde
    intellectus non est substantia ipsius anime, quod autem dicatur anima intellectiua hoc non
    est, quia intellectus sit eius substantia. Set quia est eius potentia et intelligere eius
    operatio, et ita intellectus non est perfectio hominis set est potentia uel operatio eius,
    quod est perfectio hominis, hoc autem est anima. </p>
        <p xml:id="da-236-ed1e2616-d1e2752">Ad secundam rationem dicendum <seg>est</seg> quod anima humana est separabilis. Set in illa
    separatione sunt duo, scilicet illud quod separatur, et hoc est substantie anime humane, et
    illud quo separatur et hoc est intellectus agens, unde <seg>illud</seg> quod est in anima
    separabile tanquam illud quod separatur <seg>illud</seg> est substantia anime. Intellectus
    autem non est huiusmodi, set <seg>illud</seg> quo separatur. </p>
        <p xml:id="da-236-ed1e2616-d1e2767">Ad terciam rationem dicendum est quod principium <seg>operationis</seg> est duplex: unum est
    influens et hoc modo anima est principium operationis. Aliud autem est quo influit et hoc modo
    potentia anime est principium operationis, quia mediante ipsa influit anima operationem, sicut
    lux influit operationem mediante lumine, scilicet illuminando, et lumen est de genere lucis
    tamen non est lux set est de genere lucis tanquam illud quo influit lux operationem. Similiter
    potentia anime non est anima set de genere substantie <seg>anima</seg> tanquam illud quo
    influit anima operationem et est spiritualis illa potentia, sicut anima, et operans per
    naturam ipsius anime et exigentiam, et ita intellectus non est substantia anime set potentia
    anime, quia est illud quo influit anima operationem.</p>
      </div>
    </body>
  </text>
</TEI>
