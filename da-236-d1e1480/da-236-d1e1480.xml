<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 3</title>
        <author ref="#PetrusHispanus">Petrus Hispanus</author>
        <editor>Celia LÃ³pez</editor>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 3</title>
          <date when="2018-11-09">November 09, 2018</date>
        </edition>
      </editionStmt>
      <publicationStmt>
        <authority>
          <ref target="http://ifilosofia.up.pt/meirinhos/petrushispanus/projeto_fct_2016_2019"
            >Projeto FCT 2016-2019: Petrus Hispanus Project</ref>
        </authority>
        <availability status="free">
          <p>Published under a <ref target="http://creativecommons.org/licenses/by-nc-sa/4.0/"
              >Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2018-11-09" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="da-236-d1e1480">
        <head>Quaestio 3</head>
        <head type="question-title">Utrum anima sit eadem cum suis potentiis</head>
        <p xml:id="da-236-d1e1480-d1e1485">[lec5 q3] <hi>C</hi>irca terciam questionem sic
          proceditur, et queritur utrum anima sit eadem cum suis potentiis, et ostenditur quod sic
          duabus rationibus, quarum prima talis: omnis substantia spiritualis que per essentiam in
          qualibet parte corporis ubique existit cum distensione suarum potentiarum uel est eadem
          per essentiam et est eadem cum qualibet potentia. Aliter enim non esset in qualibet parte
          per suas potentias et cum illis. Set anima est substantia spiritualis que per essentiam
          diffunditur ad partes corporis per suas potentias, sicut uult Augustinus, ergo anima est
          eadem cum suis potentiis. </p>
        <p xml:id="da-236-d1e1480-d1e1491">Secunda ratio est hec: omnis multitudo substantie sine
          sui decisione set per solam existentiam in diuersis est eadem per essentiam cum eis
          partibus per quas multiplicatur. Aliter enim sine sui decisione non multiplicaretur. Set
          anima est huiusmodi respectu suarum potentiarum, ergo est eadem cum illis, quia ex quo
          sine decisione multiplicatur ut faciat diuersitatem secundum numerum manet | eadem in sua
          multitudinem et integra. Minor patet, quia anima indiuisibilis manens recipit
          multiplicationem in partibus suis et potentiis. </p>
        <p xml:id="da-236-d1e1480-d1e1494">&lt;Tercia ratio hec est: substantia corporalis subtilis
          diuiditur per sui diffusionem et est eadem per essentiam de eis in quibus diuiditur, sicut
          patet de spiritu, qui diuiditur per sui diffusionem in spiritum uitalem et animalem et
          naturalem et idem est per essentiam differens solum secundum maiorem subtiliationem et
          minorem. Similiter hoc patet de lumine quoniam diuiditur per irradiationem et substantia
          luminis eadem est per essentiam in qualibet parte luminis in qua diuiditur. Set anima est
          magis spiritualis quam spiritus et lumen, ergo cum diuidatur et diffundatur per potentias
          suas, necesse est quod sit eadem cum suis potentiis.&gt;</p>
        <p xml:id="da-236-d1e1480-d1e1497">Ad oppositum sunt due rationes, prima talis est: in omni
          substantia creata differt sua actio et sua substantia et omnis talis substantia habet
          aliquid quo agit et aliquid quo non agit, et necesse est quod aliquid cadat medium inter
          ipsam et sui operationem differens ab ipsa per essentiam. Hoc autem medium est potentia,
          ergo in substantia creata completa cadit potentia media inter ipsam et suam operationem
          differens ab illa substantia, ergo inter substantiam anime et suam operationem cadit
          potentia media differens ab anima. Potentie ergo anime non sunt eedem cum ipsa anima. </p>
        <p xml:id="da-236-d1e1480-d1e1501">Secunda ratio hec est: omnis substantia que est hoc
          aliquid est habens compositionem | ex aliquo genere compositionis. Set ipsa anima est
          substantia que est hoc aliquid, ergo anima est composita ex aliquo genere compositionis.
          Compositio uero est ex principiis substantialibus aut ex substantia et potentia, si ex
          principiis essentialibus huius sunt quod est et quo est. Et a parte quod est est potentia
          passiua et a parte quo est accidentia. Ergo sic habet potentiam actiuam et passiuam
          differentem ab ipsa, et secundum hanc uiam compositionis differt anima a suis potentiis,
          quia anima non est suum quod est, nec suum quo est. Si secundo modo est anima composita,
          ergo cum compositum non sit sua composita adhuc differt anima a suis potentiis anima, ergo
          non est eadem cum suis potentiis. </p>
        <p xml:id="da-236-d1e1480-d1e1504">Solutio. Ad hoc dicendum est quod quidam posuerunt
          potentias anime et animam non differe per essentiam set ponunt quod anima per essentiam
          est quelibet suarum potentiarum. Dicendum est autem quod anima differt per essentiam a
          suis potentiis nec est eadem cum illis, sicut ostendunt rationes. </p>
        <p xml:id="da-236-d1e1480-d1e1507">Et notandum est quod anima componitur cum substantia et
          potentia uel potentiis et tamen potentie anime faciunt essentiam anime diuersam, quia sunt
          differentes ab ea, et non sunt nisi quid eius et differunt ab ea, sicut quid eius, unde de
          aliqua illarum non possum dicere quod sit anima, set quod est quid eius. Eorum enim quedam
          sunt entia, quedam sunt entium. Et ea que sunt entium multis modis sunt, quia quedam sunt
          sicut uie ut motus, quedam uero sicut priuationes et potentie et uirtutes. Potentie ergo
          anime ad animam reducuntur, quia sunt entis, scilicet anime et non sunt anima. Et notandum
          est quod differentie anime quandoque nominant substantiam et quandoque potentiam, unde
          intellectus potest nominare substantiam intelligentem uel potentiam intelligendi, solum
          primo modo sunt idem cum anima. Secundo autem modo sunt differentes quia sunt potentie
          eius. </p>
        <p xml:id="da-236-d1e1480-d1e1510">Ad primam rationem in contrarium dicendum est quod
          aliquid est simul et semel in diuersis dupliciter: uno modo sicut uniuersale quod de ipsis
          predicatur. Et tale idem est per essentiam cum omnibus per que in diuersis diffunditur per
          ambitur. Secundo modo est aliquid simul et semel in diuersis per suarum potentiarum
          extensionem et diffusionem. Et sic anima est in qualibet parte corporis per suas potentias
          et tale non est idem cum illis per que diffunditur, set solum quod predicatur de illis per
          que diffunditur. </p>
        <p xml:id="da-236-d1e1480-d1e1513">Ad secunda rationem dicendum est quod aliquid diuiditur
          et multiplicatur duobus modis: uno modo per sui decisionem sicut ignis uel semen, alio
          modo per solam multiplicationem sine decisione, tamen cum diffusione potentiarum primum
          multiplicabile differt secundum numerum in partibus per quas multiplicatur, id est tantum
          specie. Aliud autem non differt aliquo modo, quia manet semper idem et unum. Set
          multiplicatio est duplex, scilicet multiplicatio essentie et multiplicatio uirtutis. In
          multitudine essentie manet ipsum idem, quia eius essentia eadem est ubique et tota. In
          multitudine autem uirtutis uel potentie non, quia differt ab | illis, et sic anima manet
          indiuisibilis per essentiam et si sit in partibus corporis. Hoc non est quia sit eadem cum
          suis potentiis, set quia sue potentie ab eadem substantia fluunt.</p>
        <p xml:id="da-236-d1e1480-d1e1516">&lt;Ad terciam rationem dicendum quod non ponit bonum
          simile quia substantia formata secundum maiorem subtilitatem et manorem potest diuidi et
          diffundi sicut patet de spiritu et non recipit differentiam secundum speciem set secundum
          subtiliationem maiorem et minorem. Habet autem diuersitatem secundum numerum et similiter
          lumen diffusum in aere per irradiationem homogeneum, et quia homogeneum, primogenium est
          in quo est idem totum cum partibus secundum speciem solum, et anima autem cum ad diuersos
          fines ordinatur et secundum diuersa coartatur est diuersa secundum potentias et non
          homogenea, est autem una et eadem secundum essentiam et indiuisibilis. Et sic anima per
          essentiam differt a suis potentiis.&gt; </p>
      </div>
    </body>
  </text>
</TEI>
