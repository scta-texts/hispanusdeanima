<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#PetrusHispanus">Petrus Hispanus</author>
        <editor>Celia LÃ³pez</editor>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2018-11-09">November 09, 2018</date>
        </edition>
      </editionStmt>
      <publicationStmt>
        <authority>
          <ref target="http://ifilosofia.up.pt/meirinhos/petrushispanus/projeto_fct_2016_2019">Projeto FCT 2016-2019: Petrus Hispanus Project</ref>
        </authority>
        <availability status="free">
          <p>Published under a 
           <ref target="http://creativecommons.org/licenses/by-nc-nd/3.0/">Creative Commons Attribution-NonCommercial-NoDerivs 3.0 License</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
              url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2018-11-09" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="da-236-ed1e12253" >
        <head>Quaestio 1</head>
        <head type="question-title">De existentia anime uegetabilis
    et sensibilis in corpore</head>
        <p xml:id="da-236-ed1e12253-d1e12261">[lec3 q1] Circa primam questionem sic proceditur, et queritur de existentia anime uegetabilis
    et sensibilis in corpore. Ostenditur autem quod sint tote simul per essentiam et uirtutem in
    qualibet parte corporis forma <seg>completiua</seg> unita toti materie dat esse toti materie
    et singulis eius partibus ut nichil remaneat de materia incompletum sicut <seg>apparet</seg>
    de forma ignis que distensa per materiam dat esse toti materie et singulis eius partibus. Set
    anima est forma completiua corporis, ergo dat esse toti corpori et partibus eius. Set forma
    est duplex: quedam corporalis et quedam spiritualis. Forma corporalis distenditur per materiam
    et <seg>ista</seg> secundum diuersas sui partes in diuersis partibus materie existit et per
    diuersas suas partes diuersas materie <seg>partes</seg> perficit. Spiritualis autem forma non
    distenditur per distensionem materie, sicut anima. Ergo cum anima perficiat omnes partes
    corporis et per illas non distendatur, cum <seg>sit</seg> simplex, necesse est quod sit in
    qualibet parte cum quamlibet <seg>partem</seg> compleat, et cum ipsa sit indiuisibilis necesse
    est quod sit tota ubique <seg>simul</seg> est, ergo anima per essentiam tota <seg>simul</seg>
    in qualibet parte corporis. </p>
        <p xml:id="da-236-ed1e12253-d1e12289">Secunda ratio hec est: anima dupliciter comparatur ad corpus, quia <seg>sicut</seg> perfectio
    et sic a parte corporis <seg>eis</seg> respondet equalis completio recedens <seg>et</seg> a
    contrarietate. Secundo modo comparatur ad ipsum sicut motor et operans per partes corporis, et
    sic ei a parte corporis respondet organizatio partium. Quelibet autem pars corporis perficitur
    ab anima quantum ad esse. Et quelibet perficitur ab <seg>anima</seg> quantum ad operationem,
    cum per partes corporis anima operetur. Ergo in qualibet parte est illud quo anima complet
    dando esse et illud quo <hi>|</hi>
          <seg>anima</seg> perficit dando operationem. Set anima per suam essentiam dat esse, et hoc est
    quia essentia anime est in ratione forme corporis. Per potentias autem dat anima operationem,
    quia potentia est de genere accidentium et secundum ipsam fit operatio. Set per unionem anime
    quantum ad suam essentiam dat <seg>anima</seg> esse per unionem ipsius quantum ad suam
    potentiam dat anima operationem. Ergo cum anima det esse et operationem cuilibet parti
    corporis necesse est quod sit unita cuilibet parti corporis quantum ad essentiam <seg>et</seg>
    operationem. Ergo <seg>non</seg> determinat unam partem in qua sit per essentiam et quantum ad
    operationem ergo non determinat unam partem in qua <seg>fit</seg> per essentiam et potentiam.
    Anima uero <seg>indiuisibilis</seg> existens in pluribus totum simul est in illis, ergo anima
    uegetabilis et <seg>sensibilis</seg> tota simul per suam essentiam et potentiam est in
    qualibet parte corporis cum omnes partes corporis perficiat quantum ad esse, quia uegetabilis
    dat esse quod est uiuere partibus. Item dat eis operationem que est uegetari, similiter
    sensibilis dat <seg>eis</seg> esse et dat eis operationem quia sentiunt. De rationali autem
    non procedunt iste rationes. </p>
        <p xml:id="da-236-ed1e12253-d1e12333">
          <hi>|</hi> Tercia ratio hec est: corpus conseruatur in esse <seg>ad</seg> duplici principio,
    scilicet per <seg>completionem</seg> et <seg>per</seg> equalitatem complexionis que est
    dispositio ad receptionem anime, sicut uult <seg>Auicenna,</seg> et conseruatur in esse per
    animam que partes corporis tenet et <seg>ligat,</seg> sicut uult Aristoteles. Complexio uero
    non sufficit nec eius equalitas ad conseruationem <seg>corporis</seg> ligans partes eius et
    uniens, unde recedente anima a corpore expirat corpus et marcessit et omnes partes a corpore
    dissoluuntur et nexus omnium partium dissoluuntur. Ergo necesse est quod anima sit in omnibus
    partibus corporis tenens et ligans eas et adnectens et <seg>non</seg> sola uirtute
      <seg>set</seg> essentia sit in omnibus partibus corporis et per suam essentiam ligat partes
    corporis, ergo necesse est quod in qualibet <seg>parte</seg> sit per essentiam
      <seg>corporis.</seg> Set cum sit indiuisibilis tota simul est ubi est. Ergo anima in
    qualibet parte corporis per essentiam tota simul <seg>est.</seg>
        </p>
        <p xml:id="da-236-ed1e12253-d1e12373">Hec autem ratio confirmatur per tria experimenta, quarum primum est in sanitate. Sanitas enim
      <seg>est</seg> temperamentum calidorum, frigidorum, humidorum <seg>et</seg> siccorum et est
    sanitas in qualibet parte corporis tota simul non recipiens partibilitatem cum sit ligamentum
    indissolubile omnium partium in <seg>puncto</seg> consistens. Et loquor de sanitate
    simpliciter, ergo similiter anima cum sit indissolubile ligans omnes partes corporis erit in
    qualibet parte corporis tota simul in qualibet, quia omnes ligat et continet per sui
    presentiam tota simul, quia est sicut <seg>indiuisibile.</seg> Secundum experimentum est: quia
      <seg>non</seg> uidemus quod anima <seg>cum</seg> recedit a corpore omnes partes contrahunt
    alias dispositiones et <seg>statum</seg> leduntur ab extrinseco, sicut a calore continentis,
    ut oculus recipit obfuscationem et obscuritatem. Hoc autem non est nisi <seg>propter</seg>
    anime <seg>recessum.</seg> Ergo in qualibet parte corporis est anima per essentiam cum sit
    indiuisibilis non habens partem et <seg>partem.</seg> Unde ubi est <hi>|</hi> ibi est total
      <seg>simul,</seg> ergo anima est in qualibet parte corporis tota simul per
      <seg>essentiam.</seg>
          <seg>Tercium</seg> experimentum est: quia cum anima egreditur a corpore dolor est in omnibus
    membris et quelibet membra sentiunt sui dissolutionem et <seg>diuulsionem.</seg> Hoc autem non
    est nisi quia anima recedit a <seg>corpore</seg> et facit duplicem <seg>dissolutionem:</seg>
    unam sui a corpore cum quo in qualibet parte uehementem habet unionem; aliam quia per
      <seg>recessum</seg> fit dissolutio in <seg>omnibus</seg> membris et ita fit dissolutio
    duplicis nexus. Hoc autem non est nisi quia anima <seg>firmitur</seg> partibus corporis est
    unita. Ergo anima est in omnibus partibus corporis ipsas ligans et connectens, set cum anima
    sit simplex ubi est ibi est tota simul, ergo anima <seg>tota</seg> simul est in qualibet parte
    corporis tota simul <seg>per</seg> essentiam. </p>
        <p xml:id="da-236-ed1e12253-d1e12445">Ad oppositum: impossibile est aliquod unum et <seg>idem</seg> causatum esse <seg>simul</seg>
    et semel in pluribus per essentiam. Set anima uegetabilis et sensibilis sunt causate, ergo
    impossibile est eas esse per essentiam totas simul in qualibet parte <seg>corporis.</seg> Set
    determinant sibi partem in qua sunt per essentiam et ad <seg>illas</seg> partes corporis per
    potentias suas et <seg>iures</seg> extenduntur. </p>
        <p xml:id="da-236-ed1e12253-d1e12463">Secunda ratio hec est: nichil coartatum ad aliquod perfectibile uel ad <seg>materialem</seg>
    partem essentia et uirtute potest simul et semel esse in pluribus. Set anima uegetabilis et
    sensibilis sunt huiusmodi, cum utraque sit actus alicuis partis corporis, ergo anima
    uegetabilis et sensibilis non potest simul et semel <seg>esse</seg> in diuersis partibus
    corporis tota simul per essentiam. </p>
        <p xml:id="da-236-ed1e12253-d1e12472">Tercia ratio hec est: ex unione anime cum <seg>corpore</seg> in genere illo, scilicet in
    genere animatorum, resultat esse in genere illo, ergo si in qualibet parte corporis esset
    anima tota per essentiam, sicut in partibus animalis et plante, quelibet pars
      <seg>animalis</seg> esset animal et quelibet pars plante esset planta. Hoc autem est falsum
    et inconueniens, ergo anima non est per essentiam in qualibet parte corporis tota simul, set
    est in una per essentiam, in aliis autem per potentias. </p>
        <p xml:id="da-236-ed1e12253-d1e12481">Quarta ratio hec est: sicut uult <seg>Auicenna</seg> in secundo <hi>De anima</hi>, si anima
    est oportet esse unum membrum per quod principaliter dependeat <seg>ex</seg> corpore ex quo
    regat corpus et <seg>augeat,</seg> ut prima actio quam facit anima sit per illud membrum in
    corpore, quo membro mediante <seg>diffundantur</seg> uirtutes anime in aliis membris et ut
    mediante illo primo membro operentur alia membra et hoc membrum in animalibus est cor quod est
    membrum principale, per cuius influentiam alia <seg>membra</seg> operantur et aliquod membrum
    simile cordi in plantis. Ergo necesse est secundum <seg>Auicennam</seg> quod anima non sit
      <seg>tota</seg> simul per essentiam in qualibet parte corporis, immo sit in uno
      <seg>membro</seg> per essentiam, ut in corde, et ab illo diffundat anima suas uirtutes et
    operationes ad alia membra.</p>
        <p xml:id="da-236-ed1e12253-d1e12512">
          <seg>Solutio.</seg> Ad hoc dicendum <seg>est</seg> quod circa hanc questionem plures sunt
    opiniones: prima est quam quidam ponunt, scilicet quod anima uegetabilis et sensibilis sunt
    distense in toto corpore et partes in partibus, et sic anima est in qualibet parte corporis
    per essentiam et potentiam non tamen tota simul <hi>|</hi> set per diuisionem et
      <seg>distensionem</seg> suarum partium et secundum partium ipsius <hi>|</hi> anime
    diuersitatem, respondet diuersitas partium corporis. Hec autem positio ponit falsum. Non enim
    anima quantum ad omnem sui differentiam est distensa nec partibilis. <seg>Alia</seg> est
    positio quam quidam ponunt, scilicet, quod anima <seg>non</seg> per essentiam
      <seg>differt</seg> a suis potentiis immo anima de illis <seg>predicatur,</seg> cum igitur
    anima sit in toto corpore et potentie anime in singulis partibus corporis ponunt animam
    existere in qualibet parte corporis secundum suam substantiam et secundum suas potentias que
    potentie dicuntur substantie in quantum dant esse. Dicuntur autem potentie in quantum dant
    operationem. Hec autem positio ponit duo inconuenientia: primum est quod ponit
      <seg>distensionem</seg> in partibus anime. Aliud est quod ponit animam esse idem cum suis
    potentiis et in qualibet substantia creata differt sua substantia a sua <seg>potentia.</seg>
    Tercia positio est <seg>quod</seg> anima uegetabilis et sensibilis existunt per essentiam in
    aliqua parte corporis <seg>quam</seg> sibi appropriant et <seg>per</seg> illam influunt suas
    uirtutes ad singulas partes corporis ut <seg>anima</seg> uegetabilis <seg>existit</seg> in
    epate per essentiam et per epar et <seg>per</seg> uenas que exeunt ab <seg>epate</seg>
          <seg>influit</seg>
          <seg>nutrimentum</seg> singularis <seg>partibus,</seg> sensibilis autem existit in cerebro. Et
    hec positio potest <seg>abstrahi</seg> ab <seg>Auicenna</seg> in capitulo de organis in
      <seg>libro</seg>
          <hi>De anima</hi>, ubi ponit quod in corpore est organicum primum in quo anima existens regit
    omnes partes corporis. Unde sicut nauta existens in aliqua parte nauis in qua est
      <seg>regimen</seg> totius nauis regit nauem et gubernat per illam partem similiter anima
    uegetabilis et sensibilis in aliqua parte existens a qua est regimen in aliis partibus regit
    omnes alias partes corporis per influentiam uirtutum suarum ab illa parte. Quilibet
      <seg>autem</seg> eligat ponere quam decernit elegantiorem. </p>
        <p xml:id="da-236-ed1e12253-d1e12600">Alia <seg>autem</seg> positio dignior est et melior sectanda ut dicamus quod formarum, quedam
    sunt determinantes situm <seg>sibi</seg> in partibus materie, <seg>ut</seg> albedo, et forma
    substantialis <seg>materie</seg> que est forma ignis et consimiles, et ad hoc quod
      <seg>forma</seg> habeat situm in materia tria requiruntur: primum est ut
      <seg>determinet</seg> sibi materiam appropriatam in qua sit ita quod non in alia. Aliud est
    ut distendatur secundum distensionem materie et quod non sit tota simul in qualibet parte.
    Tercium est quod diuidatur secundum diuisionem materie ut una pars eius sit in una parte et
    alia sit <seg>in</seg> alia parte materie. <seg>Anima</seg> autem determinat sibi materiam que
    est corpus organicum, set non distenditur secundum distensionem partium corporis nec diuiditur
    secundum diuisionem partium eius cum sit forma spiritualis et inmaterialis. Unde dicendum est
    quod in qualibet parte corporis simul est anima sensibilis essentia et uirtute, et uegetabilis
      <seg>similiter.</seg> Potentie <seg>tamen</seg> et operationes eius <seg>diuerse</seg> magis
    determinatur ad quasdam partes quam ad alias. Et tamen anima una secundum essentiam
      <seg>est</seg> in <seg>qualibet</seg>
          <seg>parte,</seg> multiplicatur enim a parte partium corporis in poten<hi>|</hi>ciis et a
    parte suarum <seg>operationum</seg> et <seg>est</seg> si multe linee ad eandem
      <seg>protrahuntur</seg> circumferentiam ab eodem puncto. Punctus enim est in se
      <seg>unus</seg> et est <seg>multi</seg> in relatione ad plures lineas quas terminat, et
    linee sunt una linea in puncto. Sunt autem <seg>plures</seg> per dilationem ad
    circumferentiam. Similiter anima est una in se et <seg>est</seg> plures in potentiis et
    potencie sunt unum in anima in qua <seg>radicantur</seg> et sunt multe respectu corporis ad
    cuius partes distenduntur. Et iterum sicut lux est <seg>unum</seg> in substantia et
      <seg>est</seg> multa in emanando, similiter anima est una in substantia et multe in
    potentiis, et sicut non est radius sine luce et ubi est radius ibi est lucis,
      <seg>essentia</seg> sic potentia et uirtus non est sine essentia anime et ubi est
      <seg>uirtus</seg> uel potentia anime ibi est anima. Unde dicendum <seg>est</seg> quod anima
      <seg>existit</seg> essentia et uirtute in qualibet parte corporis et est tota simul quantum
    ad essentiam in qualibet parte corporis et non coartata ad <seg>aliquam</seg> partem. Immo
    omnem partem perficiens. Coartatio uero ei aduenit ex parte potentiarum quilibet repondent
    diuerse partes in corpore proportionales eis et obiectis <seg>earum.</seg> Causa uero horum
    postea patebit. </p>
        <p xml:id="da-236-ed1e12253-d1e12701">Ad primam rationem in contrarium dicendum <seg>est</seg> quod substantia quedam est
    spiritualis et quedam est <seg>corporalis.</seg> Substantie autem uel forme corporales non
    sunt nate simul et semel esse in pluribus set spirituales, <seg>nam</seg> spirituales duobus
    modis sunt: quedam que non dependent a corpore nec sunt alicuius partis corporis actus nec
    forme corporum. Alie uero sunt que dependent a corpore <seg>et</seg> sunt forme et actus
    corporum et partium corporis. Substantia spiritualis que non dependet a corpore non coartatur
    per aliquid, set de se coartatur quod non in pluribus cum sit creata. Substantia
      <seg>uero</seg> spiritualis creata que dependet a corpore et est forma corporis, cum sit
    forma eo quod est forma et totum perficit per suam essentiam est in singulis partibus. Eo
    autem quod operatur in singulis partibus et operatio debetur potentiis est per potencias in
    singulis partibus. Eo uero quod est simplex <hi>|</hi> et impartibilis et non distensa est
    tota simul in omnibus partibus. Talis autem substantia spiritualis que est anima sensibilis
    quo <seg>modo</seg> et uegetabilis que est forma corporis et ita per naturam dictam
      <seg>potest</seg>
          <seg>esse</seg> essentia in pluribus partibus eius cuius est forma, licet intellectiua que est
    simplicior ipsa non sit simul in pluribus. </p>
        <p xml:id="da-236-ed1e12253-d1e12732">Ad secundam <seg>rationem</seg> dicendum est quod in anima sunt duo, scilicet substantia
    anime et potentia, et operatio que sequitur potentiam. A parte substantie non coartatur anima
    sensibilis nec <seg>uegetabilis.</seg> A parte <seg>uero</seg> potentiarum
      <seg>coartantur</seg> ad diuersas <seg>partes</seg> corporis sibi proportionales et suis
    obiectis et sic est per essentiam non coartata ad aliquas <seg>partes,</seg> set per potentias
    que appropriant <seg>sibi</seg> partes coartantur, et quantum ad hoc intellexit Aristoteles
    quod est actus alicuius partis corporis. </p>
        <p xml:id="da-236-ed1e12253-d1e12757">Ad terciam rationem dicendum est <seg>quod</seg> quadruplex est genus formarum: quedam
    perficiunt materiam et partes materie secundum eandem rationem et partes denominantur
      <hi>|</hi> ab actu primo totius et ab operatione et talis <seg>est</seg> forma
      <seg>ignis,</seg> unde quelibet pars ignis est ignis et quelibet pars ignis lucet et
    calefacit <seg>et</seg> tales sunt <seg>forme</seg> homogeneorum et in illis denominatur pars
    a toto, unde quelibet pars ignis est ignis et quelibet pars terre est terra et sic de aliis.
    Alia <seg>autem</seg> est forma que perficit materiam et partes eius secundum rationem
    dissimilem et partes <seg>denominantur</seg> ab actu primo et secundo <seg>totius</seg> non
    tamen <seg>denominantur</seg> a forma totius et partes singule habent naturam totius decise et
    separate a toto et supplent officium totius propter uniformitatem <seg>partium</seg> cum toto,
    et talis est anima uegetabilis in planta. Quelibet enim pars plante uiuit, non tamen est
    planta cum planta sit <seg>difformis</seg> in partibus, set quelibet pars plante separata a
    planta uiuens uita propria efficitur planta et in qualibet parte ipsius est potentia ad
    plantam propter uniformitatem partium <seg>cum</seg> toto uel ad totum, et ita anima
    uegetabilis existens in qualibet parte plante dat eis esse et operationem plante, non
      <seg>tamen</seg> dat eis nomen totius nisi potentia solum <seg>et</seg> cum quelibet pars
    plante sit incompleta respectu totius et difformis a toto. Tercia forma <seg>est</seg> que
    perficit totum et partes ratione dissimili et partes denominantur ab esse totius et operatione
    non tamen denominantur a forma totius nec actu nec potentia et talis est anima sensibilis que
    perficit animal. Quelibet enim pars animalis perficitur ab anima sensibili et <seg>etiam</seg>
    ab operatione eius et ab ipso denominatur non tamen quelibet pars animalis, nec actu nec
    potentia denominatur a <seg>forma</seg> totius. Et ita quamuis anima sensibilis per essentiam
    sit in qualibet parte <seg>animalis</seg> et det ei actum essentialem et operationem, non
    tamen <seg>aliqua</seg> pars animalis denominatur a forma totius que est <seg>animal</seg> nec
    actu nec potentia, quia forma que est animal non competit animali nec ex <seg>parte</seg>
    corporis nec a parte partium. Set a parte unionis <seg>totius</seg> anime cum toto corpore.
    Quarta forma est <seg>que</seg> perficit totum et partes ratione dissimili et totum
    denominatur ab actu illius <seg>forme</seg> primo <seg>et</seg> secundo. Partes autem non
    denominantur <seg>ab</seg> actu illius primo nec <seg>secundo</seg> nec actu nec potentia et
    talis est anima <seg>intellectiua,</seg>
          <seg>que</seg> perficit hominem. Totus enim homo est homo non secundum aliquam sui partem et
    ita partes non denominantur ab actu uel forma totius. Iterum totus homo intelligit et tamen
    nulla suarum partium nec actu nec potencia intelligit. Hec <seg>autem</seg> diuersitas
    formatur a maiori recessu et <seg>accessu</seg> et dependentia forme a materia et a
    diuersitate partium totius <seg>a</seg> maiori et <seg>a</seg> minori, quamuis ergo anima
    sensibilis sit in <seg>eis</seg> actu et potentia. Et propter hoc in animali quelibet pars
    animalis <seg>non</seg> est animal. In planta enim <seg>partes</seg> potentia denominatur a
    forma totius et non actu. </p>
        <p xml:id="da-236-ed1e12253-d1e12877">Ad quartam rationem dicendum <seg>est</seg> quod anima <seg>consideratur</seg> duobus modis:
    uno modo sicut perfectio et hoc modo non determinat partem in corpore, set in omni parte
    corporis existit. Alio modo comparatur anima <hi>|</hi> ad corpus prout est principium
    operationis in eo et sic in eo per diuersitatem potentiarum siue <seg>per</seg> diuersas
      <seg>potentias</seg> exercet operationes et etiam respondent <seg>eis</seg> diuerse partes
    in corpore diuersis potentiis anime et diuersis obiectis earum proportionales et potentie
    appropriant partes in corpore. Cum <seg>autem</seg> ponit <seg>Auicenna</seg> distinctionem
    membrorum et ponit membrum principale quod influit ad omnia alia membra intendit de anima
    secundum quod est principium operationis in <seg>corpore,</seg> utens corpore et partibus
    suis, sicut instrumentis, et sic est unum membrum per quod <seg>anima</seg> primo operatur et
    per quod influit suas operationes aliis <seg>membris.</seg> Organa enim non respondent anime
    secundum quod est perfectio, <hi>|</hi> set secundum quod est perfectio respondet
      <seg>ei</seg> complexio corporis secundum <seg>equilitatem</seg> existens, propter hoc
    appropriat sibi diuersas partes in corpore quamtum ad suas potentias et ita quod potentia
      <seg>uisiua</seg> apropriat sibi oculum et per ipsum operatur. Anima autem cum sit perfectio
    per essentiam, nullam partem sibi apropriat, set est in qualibet parte per essentiam. </p>
      </div>
    </body>
  </text>
</TEI>
