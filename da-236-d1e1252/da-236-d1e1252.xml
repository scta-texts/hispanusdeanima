<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Quaestio 1</title>
        <author ref="#PetrusHispanus">Petrus Hispanus</author>
        <editor>Celia LÃ³pez</editor>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Quaestio 1</title>
          <date when="2018-11-09">November 09, 2018</date>
        </edition>
      </editionStmt>
      <publicationStmt>
        <authority>
          <ref target="http://ifilosofia.up.pt/meirinhos/petrushispanus/projeto_fct_2016_2019"
            >Projeto FCT 2016-2019: Petrus Hispanus Project</ref>
        </authority>
        <availability status="free">
          <p>Published under a <ref target="http://creativecommons.org/licenses/by-nc-sa/4.0/"
              >Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2018-11-09" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="da-236-d1e1252">
        <head>Quaestio 1</head>
        <p xml:id="da-236-d1e1252-d1e1257">[lec4 q1] Circa autem primam questionem sic proceditur.
          Osten|ditur autem quod anima sit partibilis per potentias diuersas tali ratione. Quelibet
          substantia creata operatur mediante sua potentia, set duplex est potentia, quedam est
          potentia coartata, quedam uero non coartata. Potentia autem non coartata est ut potentia
          creatoris et potentia intelligentie quodam modo in suo genere. Potentia autem anime
          coartata est sicut patet de potentia uisiua que ita est coartata ad colorem quod non ad
          aliud se extendit et hoc est propter exigentiam et proportionem obiecti ad organum.
          Potentia autem non coartata manens una et eadem ad multa se extendit opera et obiecta.
          Potentia autem coartata non. Set substantia que habet potentiam coartatam per plures et
          diuersas potentias plures habet operationes. Set anima est substantia coartata in potentia
          et corpori alligata est et est principium multarum operationum, ergo habet multas
          potentias et diuersas. Est ergo anima partibilis in potentias diuersas. Et confirmatur hec
          ratio in hunc modum, quia potentie sensibiles magis communicant quam potentia intellectiua
          uegetabili et sensibili. Set potentie sensibiles habent diuersitatem inter se et sunt
          multe et diuerse, et hoc propter hoc coartationem obiectorum, organorum et operationum,
          ergo multo fortius potentia intellectiua, uegetabilis, sensibilis differunt inter se et
          sunt potentie anime. Ergo anima est partibilis per multas potentias. </p>
        <p xml:id="da-236-d1e1252-d1e1260">Ad oppositum sunt due rationes, prima talis est: ab uno
          simplici et impartibili omnino necesse est unum egredi per se, nec est in ipso ponere
          diuersitatem nec partibilitatem, set anima est simplex et una, ergo ab ipsa necesse est
          unum egredi, ergo ab ipsa non egrediuntur diuerse potentie set una, ergo non est
          partibilis per potentias. </p>
        <p xml:id="da-236-d1e1252-d1e1263">Secunda ratio talis est: substantie spirituales
          simpliciores sunt quam corporales et uelociores ad suas operationes, unde scribitur in
          libro <hi>Fontis uitae</hi> quod quanto aliqua substantia magis est spiritualis tanto
          uelocior est ad suam operationem et magis operatur extra tempus. Set substantia
          corporalis, sicut sol per eandem potentiam, multas exercet operationes et similiter ignis
          per eandem uirtutem multa operatur sicut per uirtutem calidi. Ergo multo fortius anima que
          est substantia spiritualis per eandem potentiam potest multa excedere, ergo anima non est
          partibilis in potentias. </p>
        <p xml:id="da-236-d1e1252-d1e1269">Solutio. Ad hoc dicendum est quod anima habet
          multitudinem potentiarum et est partibilis per potentias per quas ad corpus applicata
          multa exercet operationes. </p>
        <p xml:id="da-236-d1e1252-d1e1273">Ad primam rationem in contrarium dicendum est quod duplex
          est agens. Quoddam enim est agens per cognitionem, quoddam autem per naturam. Ab agente
          autem per cognitionem manente uno in essentia diuersa possunt agredi. Ab agente autem per
          naturam manente uno unum producitur. Set exitus est duplex, quiddam enim est exitus
          potentie a substantia; alius est exitus effectus a causa, sicut ergo ab anima plures
          possunt exire in corpore effectus similiter ab anima plures possunt exire potentie. Causa
          autem huius est propter coartationem operationum suarum et potentiarum. </p>
        <p xml:id="da-236-d1e1252-d1e1276">Ad secundam rationem dicendum est quod principium
          multarum operationum est duplex. Quoddam enim est principium multarum operationum propter
          sui indifferentiam ad multa per que non coartatur, et propter sui independentiam ad
          aliquid aliud, et sic primum est principium | multarum operationum. Aliud est principum
          multarum operationum propter uniuersalitatem et diuersitatem materie ad quam exercet suam
          operationem, et sic sol secundum unam potentiam multa operatur propter diuersitatem
          materie uirtutum inferiorum et in talibus non est ponere multitudinem potentiarum propter
          multitudinem operationum. Tercium est principium multarum operationum propter coartationem
          sue potentie ad diuersos effectus et diuersa obiecta et diuersa organa per que coartatur,
          et talis diuersitas effectuum ponit diuersitatem in potentia. Hoc autem modo est anima
          principium diuersarum operationum. </p>
      </div>
    </body>
  </text>
</TEI>
